#-*- mode: mandoku-view; -*-
#+DATE: 2015-08-30 21:51:21.524979
#+TITLE: 雪竇石奇禪師語錄
#+PROPERTY: CBETA_ID J26nB183
#+PROPERTY: ID KR6q0405
#+PROPERTY: SOURCE Jiaxing Canon Vol. 26, No. B183
#+PROPERTY: VOL 26
#+PROPERTY: BASEEDITION J
#+PROPERTY: WITNESS CBETA
#+PROPERTY: LASTPB <pb:KR6q0405_J_013-0528b> 
#+PROPERTY: JUAN 13

 雪竇石奇禪師語錄卷第十三¶
嗣法門人行正等編錄¶

贈古拙上座¶

#+BEGIN_VERSE
「　覓巧不得拙胡來。得本應知萬慮灰。獨坐寒窗堪聽¶處。大洋海底發春雷。
#+END_VERSE
」¶

贈靈雨上座¶

#+BEGIN_VERSE
「　滴水成龍用不多。那需匝匝萬層波。人人眉底眼睛¶碧。不獨西天老達磨。
#+END_VERSE
」¶

師到安豐黎太沖王紹箕二居士請益臨濟示眾論劫途中不離家舍公案¶

#+BEGIN_VERSE
「　家舍途中事若何。一番驟雨長新荷。今朝順水舟歸¶去。笑看漁翁唱哩囉。
#+END_VERSE
」¶

智予上人禁足乞偈¶

#+BEGIN_VERSE
「　踏破草鞋無覓處。如何禁足水雲間。無智人前聊夢¶語。山僧罪過已難言。
#+END_VERSE
」¶

酬解蝶齋¶

#+BEGIN_VERSE
「　虛空無去亦無來。無去無來已著塺。一喝如雷明底¶事。頂𩕳正眼豁時開。
#+END_VERSE
」¶

#+BEGIN_VERSE
「　何事莊生有物齊。物齊還是悟中迷。誰知白棒無回¶互。指出靈明上上犀。
#+END_VERSE
」¶

居士八袟¶

#+BEGIN_VERSE
「　奉為諸善尋常事。八十翁翁恁麼行。十世古今無異¶樣。如來端的最長庚。
#+END_VERSE
」¶

示無蘊貞道者¶

#+BEGIN_VERSE
「　無心無佛亦無生。五蘊空來體自真。父母未生前面¶目。應知不隔一纖塵。
#+END_VERSE
」¶

輓體中上座¶

#+BEGIN_VERSE
「　一期佛事如心意。瞥爾藏身寂寞鄉。余過舊遊重有¶感。楚天漠漠水茫茫。
#+END_VERSE
」¶

遠攝上座遷化後其徒淨然淨業乞偈供養
<pb:KR6q0405_J_013-0528c>¶

#+BEGIN_VERSE
「　昔年相見舒情事。今日思君話未圓。一室翛然清影¶在。瓶盂珍重好生傳。
#+END_VERSE
」¶

蒼玄上座自期閉關乞偈¶

#+BEGIN_VERSE
「　衲僧行履離情謂。日用翛然一味休。休到至休休不¶去。都盧收在腳跟頭。
#+END_VERSE
」¶

即事示禪者¶

#+BEGIN_VERSE
「　泗水瀰漫天上來。眾生百萬厄其災。曹溪波浪渾相¶似。無限平人被活埋。
#+END_VERSE
」¶

關中口占¶

#+BEGIN_VERSE
「　一室蕭然獨掩門。機關喪盡絕寒溫。白雲朝夕閒來¶往。笑我無繩繫腳跟。
#+END_VERSE
」¶

示楊林泉居士¶

#+BEGIN_VERSE
「　道人須得林泉趣。方好參玄進步來。不是山僧愛幽¶致。世間多被俗情埋。
#+END_VERSE
」¶

不信參禪偈¶

#+BEGIN_VERSE
「　有等之人不信禪。不思者段大因緣。尋常日用承誰¶力。好自看來不當錢。
#+END_VERSE
」¶

#+BEGIN_VERSE
「　有等之人不信禪。剃除鬚髮為何緣。不如歸去為俗¶漢。免得吾家費口涎。
#+END_VERSE
」¶

#+BEGIN_VERSE
「　有等之人不信禪。大都福薄故如然。者回若不生深¶信。犁耙將來恐上肩。
#+END_VERSE
」¶

#+BEGIN_VERSE
「　有等之人不信禪。愚夫愚婦共紛然。誑他利養無慚¶恥。恰似一盲把眾牽。
#+END_VERSE
」¶

#+BEGIN_VERSE
「　有等之人不信禪。胡言亂語誑人前。講經說教誇能¶所。鼻孔何曾摸著邊。
#+END_VERSE
」¶

#+BEGIN_VERSE
「　有等之人不信禪。教人亦莫把禪參。不如我念彌陀¶好。那個彌陀似汝顛。
#+END_VERSE
」¶

#+BEGIN_VERSE
「　有等之人不信禪。漫持衣缽為人宣。老閻不要袈裟¶著。問汝將何抵飯錢。
#+END_VERSE
」¶

#+BEGIN_VERSE
「　有等之人不信禪。光陰可惜漫虛延。眼光落地時辰
<pb:KR6q0405_J_013-0529a>¶到。看你湯鍋蟹一般。
#+END_VERSE
」¶

送一峰書記還婺¶

#+BEGIN_VERSE
「　千峰寒色尚凝虛。兩手扶筇未甚舒。舊路歸家知不¶問。秋風來棹莫躊躇。
#+END_VERSE
」¶

制維那還靜室¶

#+BEGIN_VERSE
「　多年隨我時長病。此去山廬獨自居。折腳鐺煨無米¶飯。也須得個共栽蔬。
#+END_VERSE
」¶

紹維那還觀海¶

#+BEGIN_VERSE
「　相隨老朽歷多年。今日辭行為病纏。歸去只消兩服¶藥。饑來喫飯困來眠。
#+END_VERSE
」¶

示知休¶

#+BEGIN_VERSE
「　心機廢盡不如休。休到無休始徹頭。拂袖便行好歸¶去。春江兩岸一扁舟。
#+END_VERSE
」¶

岷禪人乞偈¶

#+BEGIN_VERSE
「　鐵壁銀山在目前。等閒撞倒是神僊。東西南北何拘¶管。渴飲饑餐倦打眠。
#+END_VERSE
」¶

蒼禪人乞偈¶

#+BEGIN_VERSE
「　滿目蒼蒼塞太虛。子規啼徹萬花時。谿山各異情何¶限。盡在渠儂一鑒之。
#+END_VERSE
」¶

法印禪德還天台¶

#+BEGIN_VERSE
「　參遍諸方一宿禪。住山活計不須言。年來老大鋤頭¶重。只好閒閒伴石眠。
#+END_VERSE
」¶

贈嬾石禪人¶

#+BEGIN_VERSE
「　山中一片石。卻是雲成塊。視之勢欲飛。貪懶還自睡。
#+END_VERSE
」¶

示張雲臺居士¶

#+BEGIN_VERSE
「　參禪須是信心極。信得心極總無別。釋迦彌勒老婆¶心。臨濟德山只一橛。雲臺雲臺自猛烈。
#+END_VERSE
」¶

行廣求字師以大心二字示之¶

#+BEGIN_VERSE
「　道人日用用無心。會用無心即大心。天地同根物一¶體。不離眉睫意何深。
#+END_VERSE
」
<pb:KR6q0405_J_013-0529b>¶

送起副寺¶

#+BEGIN_VERSE
「　明知佛法無多子。盡道久長難得人。十八年來起副¶寺。未應辭我在今辰。
#+END_VERSE
」¶

示見休¶

#+BEGIN_VERSE
「　見見之時見非見。見不及處見即休。須識當年昭覺¶祖。為人豎起個拳頭。
#+END_VERSE
」¶

禪者請偈化造鐘樓¶

#+BEGIN_VERSE
「　樓高百尺鐘聲遠。聲未遠時樓未高。為有知音千里¶外。故將短句漫濡毫。
#+END_VERSE
」¶

秋日結茆三楹於方丈後高址顏曰老庵¶

#+BEGIN_VERSE
「　茆庵結就序輪秋。景淡花明月一鉤。影入江湖千萬¶里。拍天雲浪動鰲頭。
#+END_VERSE
」¶

#+BEGIN_VERSE
「　煙青雲碧四山頭。樹樹蒼松翠欲流。贏得老來無料¶理。坐看終日冷雙眸。
#+END_VERSE
」¶

送虛舟省上座¶

#+BEGIN_VERSE
「　三十年來省道者。一朝得法徑山老。珍重行持莫浪¶傳。此語分付得最好。
#+END_VERSE
」¶

送體如禪子之吳門¶

#+BEGIN_VERSE
「　五更忽聽曉鐘鳴。不覺翻身冷被輕。千里去來衣要¶暖。春寒時復凍雲生。
#+END_VERSE
」¶

次正侍者折梅韻¶

#+BEGIN_VERSE
「　入座春風片片香。案頭忽見凍英長。老年何似多清¶興。獨喜冰霜伊倍嘗。
#+END_VERSE
」¶

徐玄洲居士乞偈¶

#+BEGIN_VERSE
「　玄洲居士老無子。卻要山僧書所以。不知兒女有前¶緣。明明索我一張紙。
#+END_VERSE
」¶

寄廣潤巨靈法姪¶

#+BEGIN_VERSE
「　春山寂歷望何寬。撩亂梅花香影寒。試問不知誰料¶理。閒攜竹杖溯流湍。
#+END_VERSE
」¶

寄守靜禪德
<pb:KR6q0405_J_013-0529c>¶

#+BEGIN_VERSE
「　江山千里隔多年。想念其如在眼前。接待水雲非易¶事。金牛公案又重圓。
#+END_VERSE
」¶

示朱漢章¶

#+BEGIN_VERSE
「　漢章居士求開示。開示無非要信心。千佛會中同一¶數。不妨共撫沒弦琴。
#+END_VERSE
」¶

吳萃凡居士乞示偈三首¶

#+BEGIN_VERSE
「　戴天立地丈夫漢。成佛如何倚別人。一念回觀親薦¶得。毘盧頂上腳縱橫。
#+END_VERSE
」¶

#+BEGIN_VERSE
「　法應知一句無。不知向外苦奔波。回光直下看教¶徹。祖母依然是阿婆。(薦祖母)
#+END_VERSE
」¶

#+BEGIN_VERSE
「　劬勞一念無為報。得得來山乞我言。言說俱無真實¶義。應看父母未生前。(薦先慈)
#+END_VERSE
」¶

送聖知客偕正侍者住靜¶

#+BEGIN_VERSE
「　道人家活合應時。學地工夫莫待遲。他日有成山嶽¶動。掀翻休作等閒兒。
#+END_VERSE
」¶

次韻送韓仁甫¶

#+BEGIN_VERSE
「　曳杖下山景何肅。秋空日影淡無痕。老僧欲借來相¶贈。珍重當陽一句新。
#+END_VERSE
」¶

登華頂¶

#+BEGIN_VERSE
「　重山上山華頂。踞斷虛空勢獨雄。不許白雲頭上¶過。但從日月運西東。
#+END_VERSE
」¶

題石梁¶

#+BEGIN_VERSE
「　石梁橋底瀑聲寒。陣陣飛流下碧湍。響徹林巒因甚¶事。半千尊者在雲端。
#+END_VERSE
」¶

宿方廣¶

#+BEGIN_VERSE
「　徹夜泉聲到枕頭。幾回展側夢難留。廣長舌底言無¶盡。誰解當機問截流。
#+END_VERSE
」¶

贈香柏峰本悟禪友¶

#+BEGIN_VERSE
「　多年不見住山翁。今日相逢只麼容。把手斜陽雲影¶動。通身毳衲引清風。
#+END_VERSE
」
<pb:KR6q0405_J_013-0530a>¶

登慈雲¶

#+BEGIN_VERSE
「　一重山過又重山。行過重山到此間。松竹滿林雲冉¶冉。清風吹破老僧顏。
#+END_VERSE
」¶

送孤卓法姪住通玄¶

天台通玄。住持失守。幾淪荒草。歲在乙未。林和尚¶
賢嗣泰寧礙公者。請命於老僧。時孤卓法姪來山¶
省候。恰與礙公會機緣相值。老僧許以通玄屬之。¶
斯乃祖庭起見應非越俎代庖爰書四偈相贈。兼¶
志叮嚀之意。孤公其勉之。¶

#+BEGIN_VERSE
「　通玄蕩廢可傷神。灶裏無煙屋有燐。法姪泰寧悲訴¶我。於今委托得其人。
#+END_VERSE
」¶

#+BEGIN_VERSE
「　公能去守念頭真。逆順風吹在自珍。昔日祖翁開法¶地。時將此語上眉輪。
#+END_VERSE
」¶

#+BEGIN_VERSE
「　空房尚有百餘間。物務僧園莫去攀。立地不妨空索¶索。依然滿目是青山。
#+END_VERSE
」¶

#+BEGIN_VERSE
「　山形地運幾更端。聞耗來今念念寒。公是庉村為長¶子。法行法令莫輕看。
#+END_VERSE
」¶

乙未初夏懷正侍者賦此¶

#+BEGIN_VERSE
「　出門二月山頭暖。江岸春寒情未舒。奈見青梅子漸¶大。熏風忽又到茆廬。
#+END_VERSE
」¶

#+BEGIN_VERSE
「　拮据叢席十年餘。荒亂時遭弗易居。豈是老僧堅忍¶力。森然殿閣映青虛。
#+END_VERSE
」¶

#+BEGIN_VERSE
「　法門近日不堪眼。遍地時風寒我裾。冷暖自甘能幾¶幾。瞎驢種草是誰與。
#+END_VERSE
」¶

#+BEGIN_VERSE
「　序屬夏初時漸熱。二三千指望歸與。老僧獨坐軒窗¶啟。莫待征途五月車。
#+END_VERSE
」¶

題臥僊石¶

#+BEGIN_VERSE
「　塊石休云著甚由。長年不起枕寒流。儼然洗耳人猶¶在。日日攜筇來共遊。
#+END_VERSE
」¶

秋日寄邵子長居士
<pb:KR6q0405_J_013-0530b>¶

#+BEGIN_VERSE
「　曉起茆簷淡淡秋。目拈松子竹爐投。翻思象外有玄¶侶。契闊何時能聚頭。
#+END_VERSE
」¶

題自牧法孫待菴¶

#+BEGIN_VERSE
「　春花著處不勝看。爭若梅香耐歲寒。珍重者回冷徹¶骨。寶王剎現一毫端。
#+END_VERSE
」¶

示胡雙源地師¶

#+BEGIN_VERSE
「　無陰陽地許誰知。眼在東南意在西。翻轉羅經背來¶看。忽聞黃鳥一聲啼。
#+END_VERSE
」¶

儀廷陸君延師至功德林齋馬星垣林啟垣偕仲旭上人請留偈¶

#+BEGIN_VERSE
「　剎竿重舉意深深。揚子江濱功德林。一會儼然談不¶二。晚煙攜杖聽潮音。
#+END_VERSE
」¶

仲嘉上人檢藏乞偈¶

#+BEGIN_VERSE
「　趙老曾因請轉經。禪床跨下便經行。全藏半藏分明¶極。何必忉忉鼓舌聲。
#+END_VERSE
」¶

示施柏菴居士¶

#+BEGIN_VERSE
「　六十四年已過去。再加六十有耶無。汀花岸柳芳菲¶處。急急歸來在半途。
#+END_VERSE
」¶

#+BEGIN_VERSE
「　歸途未滿一百里。眨個眼時便到家。高坐虛堂了無¶事。不須門外覓牛車。
#+END_VERSE
」¶

碧浪禪人乞示¶

#+BEGIN_VERSE
「　萬年一念冷如冰。徹底應知要轉身。對面難言心曲¶事。黃鶯啼柳意諄諄。
#+END_VERSE
」¶

贈越塵禪德¶

#+BEGIN_VERSE
「　我到梅峰上。山居五月寒。數重清翠影。落落在眉端。
#+END_VERSE
」¶

雲山偶詠¶

#+BEGIN_VERSE
「　縹緲雲山山上頭。杖藜卓破碧煙浮。風前無限驚人¶句。盡在渠儂眼底收。
#+END_VERSE
」¶

山雜詠¶

石梁洞
<pb:KR6q0405_J_013-0530c>¶

#+BEGIN_VERSE
「　鬼斧僊弓何處用。石梁高架自天成。可中宛有真消¶息。端的原從腳底生。
#+END_VERSE
」¶

靈峰洞¶

#+BEGIN_VERSE
「　靈峰石洞不知年。誰信劉郎開鑿前。一道寒光常自¶照。水晶簾挂月涓涓。
#+END_VERSE
」¶

靈巖¶

#+BEGIN_VERSE
「　面面峰巒面面奇。奇峰奇極筆難題。米顛若也曾來¶此。應悔從前錯拜底。
#+END_VERSE
」¶

飛來羅漢¶

#+BEGIN_VERSE
「　羅漢神通值甚錢。飛來莫訝在當年。既然何不仍飛¶去。日炙風吹古道邊。
#+END_VERSE
」¶

僧拜石¶

#+BEGIN_VERSE
「　峭石奇峰人盡愛。試看石亦愛奇峰。不知問訊成何¶底。紫氣靈雲常護封。
#+END_VERSE
」¶

卓筆峰¶

#+BEGIN_VERSE
「　一枝筆卓寒巖上。似寫虛空半幅箋。個裏不知誰下¶手。淋漓著處見雲煙。
#+END_VERSE
」¶

剪刀峰¶

#+BEGIN_VERSE
「　誰將山頭一巨石。兩片分開若破天。碎剪白雲千萬¶疊。零零落落碧巖前。
#+END_VERSE
」¶

館頭晚眺¶

#+BEGIN_VERSE
「　行盡蒼山到館頭。坐看霞錦一江浮。子規啼樹聲何¶切。歸去來兮落日悠。
#+END_VERSE
」¶

答王九一居士(附來書并偈)¶

夢參譾劣下根。不明生死。撥草瞻風歷有年所。但¶
以家貧累重工夫未能成片。罕遇明眼宗匠。承虛¶
接響。腳跟下實實欠穩。今幸遇和尚卓錫南廣。瓣¶
香參叩。伏承一拶。不覺兩袖骨董到此全無用處。¶
旋承四語露布家醜。蒙改末句二字。不啻換骨良¶
方。點晴妙手。此時覺得心頭了然。又承和尚深鍼
<pb:KR6q0405_J_013-0531a>¶
痛拶。匆匆歸去。疑團轉加迷悶。獻歲恭侍和尚。備¶
觀煆煉諸學人。鷸蚌相持且喜漁翁得利。臨別又¶
承一擊。良久分疏不下。行至中途忽得一偈。今特¶
呈座下。¶

密密玄關幾度推。相思然急兩行眉。轉來識得東¶
風面。鼻孔原來向下垂。¶

無孔鐵鎚卒地揮。粉身碎骨絕思惟。三更迸出紅¶
輪日。覿面堂堂更問誰。¶

#+BEGIN_VERSE
「　撥草瞻風歷有年。家貧無物恰翛然。等閒摸著娘生¶鼻。始信從前錯廢參。
#+END_VERSE
」¶

#+BEGIN_VERSE
「　一棒當頭不用推。擬推額上又栽眉。還家舊路應知¶得。撒手春風柳線垂。
#+END_VERSE
」¶

歸南廣寺見銀杏有感¶

#+BEGIN_VERSE
「　一片荒涼古寺基。我曾刪削草離離。參差殿閣無消¶息。獨有渠儂茂若茲。
#+END_VERSE
」¶

喜晤靈巖儲姪禪師和鶴林牧和尚韻二首¶

#+BEGIN_VERSE
「　無私晴鳥協宮商。花草松筠百和香。勝地已知天作¶合。吾宗此際得人昌。
#+END_VERSE
」¶

#+BEGIN_VERSE
「　素交自古亦何求。剪燭深談水乳投。二十年來如一¶日。相看但笑改玄頭。
#+END_VERSE
」¶

示息波上人¶

#+BEGIN_VERSE
「　一波纔動眾波隨。眾波卻從一波起。試看一波何處¶來。個是息波的要旨。
#+END_VERSE
」¶

示松月歸里¶

#+BEGIN_VERSE
「　月挂松梢纔見秋。水天一色放輕舟。到家若問山頭¶事。千丈巖前瀑雪浮。
#+END_VERSE
」¶

山居¶

#+BEGIN_VERSE
「　孤峰立天外。閒雲冷相倚。彼此情何高。一味澹於水。
#+END_VERSE
」¶

二¶

#+BEGIN_VERSE
「　雲過窗前白。泉流檻外清。道人家活計。盡底向人傾。
#+END_VERSE
」
<pb:KR6q0405_J_013-0531b>¶

三¶

#+BEGIN_VERSE
「　竹底聞秋雨。苔茵石上新。西來祖師意。端的不瞞人。
#+END_VERSE
」¶

四¶

#+BEGIN_VERSE
「　山居何長物。觸目是家珍。竹石松風外。寥寥誰共論。
#+END_VERSE
」¶

五¶

#+BEGIN_VERSE
「　秋水澄秋碧。秋雲淡所思。一腔天地外。惟我獨知時。
#+END_VERSE
」¶

六¶

#+BEGIN_VERSE
「　客到山頭遠。休云足膝勞。溪邊有石磴。清供聽松濤。
#+END_VERSE
」¶

七¶

#+BEGIN_VERSE
「　澗水響泠泠。空空對明月。誰撫沒弦琴。令予聽不歇。
#+END_VERSE
」¶

八¶

#+BEGIN_VERSE
「　獨坐老庵中。秋聲起林表。不知何所之。寂然不見了。
#+END_VERSE
」¶

九¶

#+BEGIN_VERSE
「　石上坐來久。竹風涼更深。翻思今日事。不覺汗沾襟。
#+END_VERSE
」¶

十¶

#+BEGIN_VERSE
「　曉起悠然坐。山窗四面開。通身無影象。何處見靈臺。
#+END_VERSE
」¶

詠妙高臺¶

#+BEGIN_VERSE
「　千尋壁立一身閒。坐斷晴煙萬疊山。翻憶昔人何處¶去。薜蘿時在手長攀。
#+END_VERSE
」¶

#+BEGIN_VERSE
「　野水筧來流不竭。閒雲幾片落窗前。古人活計也如¶此。莫怪山僧自在眠。
#+END_VERSE
」¶

庚子秋將退居妙峰示恂書記¶

#+BEGIN_VERSE
「　秋林紅葉晚來姿。光景誰云收攝時。珍重不妨寒徹¶骨。梅花香暖在春枝。
#+END_VERSE
」¶

#+BEGIN_VERSE
「　甲乙年生我爾來。相因相次漫徘徊。相將同上妙峰¶頂。坐斷風雲動地雷。
#+END_VERSE
」¶

偕諸子遊丹霞洞¶

#+BEGIN_VERSE
「　石洞玲瓏古若丹。薜蘿纏繞幾回盤。相將倚杖連雲¶坐。不覺通身翠滴寒。
#+END_VERSE
」¶

坐雨丹霞洞
<pb:KR6q0405_J_013-0531c>¶

#+BEGIN_VERSE
「　瀰漫天際白雲低。洞口寒煙一色齊。何似山靈情太¶好。來朝留我踏花蹊。
#+END_VERSE
」¶

偶成¶

#+BEGIN_VERSE
「　梅花影裏看春色。觸處春風暖氣新。銀杏樹頭老鶴¶立。分明天地一閒人。
#+END_VERSE
」¶

#+BEGIN_VERSE
「　平田四望凍雲開。喜得鄰家數樹梅。正欲攜筇閒步¶步。溪南一陣雨催回。
#+END_VERSE
」¶

送公唯德侍者還囊雲¶

#+BEGIN_VERSE
「　荒煙密密鎖寒影。杖底春風不任搖。杳靄群峰一千¶里。未知誰把手來招。
#+END_VERSE
」¶

送印洪上人¶

#+BEGIN_VERSE
「　青山滿目道人家。千里思歸逸興奢。澗響泠泠春睡¶足。籬邊拾翠看梅花。
#+END_VERSE
」¶

#+BEGIN_VERSE
「　歸去錢塘路不賒。征帆影轉動飛鴉。到家人問老僧¶事。三月頭開銀杏花。
#+END_VERSE
」¶

法五乞偈¶

#+BEGIN_VERSE
「　一法本來無。五法從何立。識得本無法。虛空揣出骨。
#+END_VERSE
」¶

寄王毓仲¶

#+BEGIN_VERSE
「　自昔琴川舊得名。塤箎吹處有和鳴。山家不是尋常¶調。彈到無弦音更青。
#+END_VERSE
」¶

三詔洞¶

#+BEGIN_VERSE
「　三度天書詔不開。千秋高影一山陪。江聲日夜清人¶夢。誰似先生獨聽來。
#+END_VERSE
」¶

月孟居士乞齋僧偈¶

#+BEGIN_VERSE
「　齋僧無量功德。休論百千萬億。齋來只管齋去。便是¶再生彌勒。
#+END_VERSE
」¶

送野逸禪人還開先¶

#+BEGIN_VERSE
「　秋雲秋月兩悠悠。恣爾橫挑拄杖頭。歸去開先齊放¶下。試看湖水拍天浮。
#+END_VERSE
」¶

答正首座懷韻
<pb:KR6q0405_J_013-0532a>¶

#+BEGIN_VERSE
「　土木無心老病擔。業緣前欠後三三。翻思舊日經行¶地。賸有梅花共老庵。
#+END_VERSE
」¶

囑累偈(澂清月見南廣錄後從澂見請)¶

湛菴常侍者住景星¶

#+BEGIN_VERSE
「　法門末年不堪嗟。莫易人前露爪牙。獨坐雄峰今古¶事。景星巖上足生涯。
#+END_VERSE
」¶

法幢幟西堂住大梅¶

#+BEGIN_VERSE
「　常師法席荒來久。今日重新啟後昆。目視雲霄誰是¶伴。梅峰獨露正當門。
#+END_VERSE
」¶

#+BEGIN_VERSE
「　即心即佛即非即。非佛非心非亦非。坐有一琴山作¶案。相逢但指目前機。
#+END_VERSE
」¶

山夫正首座¶

#+BEGIN_VERSE
「　赤肉團壁立千仞。頂門廓徹吞乾坤。正法眼藏瞎驢¶滅。直得無端累子孫。
#+END_VERSE
」¶

#+BEGIN_VERSE
「　德山臨濟家風大。須是還伊真丈夫。殺活縱橫全意¶氣。直教倒把須彌盧。
#+END_VERSE
」¶

師南旋西堂¶

#+BEGIN_VERSE
「　衲僧把柄操持手。折腳鐺邊歲月忘。信是住山多意¶況。谿流菜葉到今香。
#+END_VERSE
」¶

微菴研監院¶

#+BEGIN_VERSE
「　祖宗門戶潑天廣。只在當人力自持。珍重個枝無孔¶笛。莫教容易逆風吹。
#+END_VERSE
」¶

冷堂林西堂¶

#+BEGIN_VERSE
「　一周甲子重更始。活計從茲令斬新。有問西山亮上¶座。[米*鹿]拳劈面莫容情。
#+END_VERSE
」¶

道嚴恂書記¶

#+BEGIN_VERSE
「　三十餘年學佛人。堅貞其實是堅貞。道尊德美人天¶喜。怪說我家有老成。
#+END_VERSE
」¶

律牧制西堂¶

#+BEGIN_VERSE
「　本色住山人。只應山裏住。鼻孔漫遼天。虛空休指注。
<pb:KR6q0405_J_013-0532b>¶篾束肚皮便與麼去。折腳鐺邊有甚憑據。打殺鱉鼻¶蛇。拈來和羹煮。金牛飯趙州茶。個樣風流誰當家。
#+END_VERSE
」¶

弘遠紹西堂¶

#+BEGIN_VERSE
「　近不居方寸。遠不在西天。熏風南來殿閣微炎。古廟¶香爐冷似冰。一條白練挂空青。松風白石山頭坐。撞¶見嵩山破灶墮。長年只麼在深山。鼻孔垂垂當等閒。¶即心即佛大梅香。黃菜溪頭流更長。千古萬古風琅¶琅。
#+END_VERSE
」¶

僧幢建侍者¶

#+BEGIN_VERSE
「　白露零零秋思凝。道人行履冷如冰。直教冷徹庭梅¶放。登岱香飄到雪陵。
#+END_VERSE
」¶

爾愚環侍者¶

#+BEGIN_VERSE
「　南嶽峰高插空起。秋林日暮影尤寒。杖藜卓立超方¶外。寂莫光中天際寬。
#+END_VERSE
」¶

惟極致關主¶

#+BEGIN_VERSE
「　觸背俱非竹篦子。等閒舉著腥風起。娑羅娑羅娑婆¶訶。快哉無著何彼此。致上人知不知。應知豈是尋常¶機。把與關中惟自持。
#+END_VERSE
」¶

施于身居士還滇南¶

#+BEGIN_VERSE
「　故人分手處。柳色暗河梁。不謂同風旨。今添萬里長。¶古稀我已近。強仕爾方剛。為贈臨行句。吾宗賴舉揚。
#+END_VERSE
」¶

祖綱目侍者住青蓮¶

#+BEGIN_VERSE
「　五十而知天命時。了無一法可思惟。只今住個青蓮¶寺。香滿南山月滿溪。
#+END_VERSE
」¶

歌詠¶

次吳用汝居士長歌¶

#+BEGIN_VERSE
「　突兀星巖起碧空。撐天拄地勢何窮。垂垂綠陰簡堂¶老。落落清風康肅公。五百年來價不下。悠然於此誰¶為亞。古梅軒阿能架。破屋敗垣見飛瓦。曉起門前撫¶掌歌。夜來一夢笑銅鉈。鏤金碧麗千秋玉。到底終成
<pb:KR6q0405_J_013-0532c>¶一爛柯。忙忙日月嗟相續。誰家不有光明燭。試看青¶燈夜滅時。眼前不暗紅與綠。八面玲瓏體自空。一座¶明明無縫塔。不須誇。何殊茅屋竹籬笆。風流瀟灑抑¶何奢。客到蒿湯便當茶。談笑不知誰佛祖。那許於中¶較文武。劍一柄水一盆。當機覿面絕寒溫。一吸西江¶龐老吞。古今物我莫須論。
#+END_VERSE
」¶

送聞宗歸處州¶

#+BEGIN_VERSE
「　越格超宗過量人。腳跟底事肯因循。蹉過銀山鐵壁¶兮。韓盧逐塊。掣開金鎖玄關兮。獅子咬人。君不見富¶春江水兮色如藍。嚴陵釣臺兮千古閒閒。又不見蘭¶谿龍門高五百。幾人到此不點額。哲人已往消息無。¶羅漢峰頭石空碧。雲黃山高接鳳凰。遙飛紫氣白雲¶光。桃花流水杳然處。別有天地歲月忘阿呵呵好將¶鶻臭汗衫急脫下。拋在山門外邊長溪罷。
#+END_VERSE
」¶

十二時歌¶

#+BEGIN_VERSE
「　夜半子。虱蚤咬破當門齒。鼻邊雖厭血腥腥。摸著一¶個更歡喜。
#+END_VERSE
」¶

#+BEGIN_VERSE
「　雞鳴丑。翻個身兮睡不久。柴床硬得骨頭疼。蓆破思¶量難出手。
#+END_VERSE
」¶

#+BEGIN_VERSE
「　平旦寅。悠悠個事不須論。惟有鄰家來乞火。打戶敲¶門頻發嗔。
#+END_VERSE
」¶

#+BEGIN_VERSE
「　日出卯。堂前苕帚頻來掃。好把柴門急放開。一道靈¶光常杲杲。
#+END_VERSE
」¶

#+BEGIN_VERSE
「　食時辰。缽盂托出自相親。途中多少未歸客。嗅著些¶香空嚥津。
#+END_VERSE
」¶

#+BEGIN_VERSE
「　禺中已。拈得鼻孔打失耳。鬧市叢中不見人。達磨遺¶來一隻履。
#+END_VERSE
」¶

#+BEGIN_VERSE
「　日正午。大地分明無寸土。家家戶戶保平安。分付時¶人休莽鹵。
#+END_VERSE
」¶

#+BEGIN_VERSE
「　日昳未。瞌睡起來討盡氣。熨斗煎茶沒處尋。肚裏無
<pb:KR6q0405_J_013-0533a>¶明火空沸。
#+END_VERSE
」¶

#+BEGIN_VERSE
「　晡時申。分明不見自家親。十市街頭石敢當。他之東¶魯我西秦。
#+END_VERSE
」¶

#+BEGIN_VERSE
「　日入酉。拄杖夜來不唧溜。忽然撞著個村僧。拈未起¶時他又走。
#+END_VERSE
」¶

#+BEGIN_VERSE
「　黃昏戌。老鼠床頭打隊出。不顧我儂窮殺人。瓮頭麻¶麥都翻失。
#+END_VERSE
」¶

#+BEGIN_VERSE
「　人定亥。皓月澄澄照滄海。曹溪路上沒人行。塞耳漁¶翁聲款乃。
#+END_VERSE
」¶

和性燥漢顛倒歌¶

#+BEGIN_VERSE
「　世間人何顛倒。不惜光陰如電掃。誰家灶裏火無煙¶猙更攜燈向外討。古今不昧自恒然。覿體分明日杲¶杲。爾顛倒我顛倒倒倒顛顛誰識好。捨家珍數他寶。¶終日忙忙何日了回光一念自家看。個裏風光殊不¶少。論誰少論誰老。只要當人自性燥。少遲疑休頻禱。¶兩段一刀須及早。打開庫藏莫容情。顯出當陽自家¶寶。說甚禪論甚道。玄妙三乘破絮襖。直饒講得滿天¶花。說食何曾肚裏飽。者裏尋那裏討向外馳求打之¶遶。腳跟走破不知休。至死無歸空懊惱。謾講律受袈¶裟。戒體問渠會也麼。戒體不知徒自昧。莫將此個作¶生涯。憐一輩啞羊僧。假裝模樣作修行。教壞人家好¶男女。卻是一盲引眾盲。無慚愧莫生偏。禪教相非顛¶倒顛。會得個中消息子。總把龜毛一串穿。丈夫兒休¶顛倒。放下一齊有甚巧。忽然撞著本來人大哥之妻¶是嫂嫂。識得了順也好逆也好。順逆囫圇一個棗。正¶則隨他正。倒則隨他倒。倒正總無心。不用些做造。妙¶用天機信自然。須彌爛把虛空擣。禪也好教也好戒¶也好。即一即三作麼考。要知個裏熾然說。明月當空¶嘗皓皓。是顛倒非顛倒。大地山河絕點痕。祖意明明¶在百草。百草頭邊事最親。拈來便用絕逡巡。一莖丈
<pb:KR6q0405_J_013-0533b>¶六金身用。丈六金身用一莖。釋迦老遠未曾。四七二¶三覿面陳。果然若遇性燥漢。一棒打教盡作塵。魔宮¶佛國都掀倒。那有許多爛葛藤。無繫著任騰騰。咄。男¶兒自有沖天志。莫向他人行處行。阿呵呵會也麼。我¶和燥漢顛倒歌。休為山僧不顛倒。山僧顛倒更還多。
#+END_VERSE
」¶

庚子秋日送弘遠上座還海岸¶

#+BEGIN_VERSE
「　衲僧行履空索索。遇境逢緣休住著。秋影孤輪寒夜¶高。等閒驚起天邊鶚。(補)
#+END_VERSE
」¶
¶
雪竇石奇禪師語錄卷十三(終)
<pb:KR6q0405_J_013-0533c>¶

